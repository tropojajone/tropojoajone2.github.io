<html>
<head>
<title> Demografia</title>
</head>
<body bgcolor="#6666ff">
<center><table width="800" border="2" cellspacing="5" cellpadding="10" bgcolor="#99CCFF" bordercolor="#CCOOFF">
<tr>
<th scope="col"><a href="index.html"target="_self">Kryefaqja</a></th>
<th scope="col"><a href="pozicionigjeografik.html"> Shtrirja  </a></th>
<th scope="col"><a href="historia.html"> Historiku </a></th>
<th scope="col"><a href="popullsia.html"> Popullsia </a></th>
<th scope="col"><a href="dardania.html"> Ansambli Dardania</a></th>

<th scope="col"><a href="personalitete.html"> Peronalitete </a></th>
</tr>
</table></center>
<center><font size="24" color="White"><h1>Demografia</h1></font></center>
<h3><p>Tropoja ka një popullsi prej 24491 banorësh (sipas censusit të vitit 2011). Vihet re një ndryshim relativisht i ndjeshëm mes të dhënave të censusit dhe numrit të popullsisë së regjistruar në vitin 2014: 28216 banorë. Por rrethi, për shkak të kushteve klimatike dhe relievit malor, në 40% të sipërfaqes është i papopulluar. Dendësia mesatare e popullsisë është 20 banorë/km2. Pavarësisht nga shtrirja e komunave të Tropojës në një territor të konsiderueshëm, popullsia e tyre rezulton e vogël. Popullsia mesatare për njësi vendore është 2536 banorë, një shifër e ulët krahasuar jo vetëm me mesataren e përgjithshme kombëtare (8016 banorë/njësi vendore), por edhe me atë të Qarkut Kukës (3159 banorë/njësi vendore). 75% e popullsisë jeton në zonat rurale ndërsa 25% e popullsisë banon në qytetin e Bajram Currit, i cili përmban një dendësi të lartë krahasuar me komunat e rrethit: 1749 banorë/km2. Njësitë e Qeverisjes Vendore përreth Bashkisë Bajram Curri kanë dendësi më të lartë të popullsisë (rreth 33 banorë/km2) sesa ato më periferiket (nën 28 banorë/km2). NJQV më pak të populluara janë komunat Lekbibaj dhe Bytyç, përkatsisht 1207 dhe 1563 banorë. Tropoja ka një popullsi vitale dhe të re në moshë.Sipas censusit të vitit 2011, rreth 25% e popullsisë përbën grupmoshën që varion nga 0 – 14 vjeç dhe rreth 63% e popullsisë përbëhet nga mosha 14 – 65 vjeç.</p>
</h3>
<center><img src="45.png" align="center"></center>
<H3>Megjithëse është një rreth me pasuri të shumta natyrore, mungesa e investimeve të vazhdueshme dhe e prespektivës së zhvillimit ka detyruar një pjesë të konsiderueshme të banorëve të Tropojës të kryejnë migrim të brendshëm dhe të jashtëm, duke shkaktuar ndryshime demografike. Të dhënat e mëposhtme paraqesin përqindjen e rënies së popullsisë në periudhën kohore 2001 – 2011, ku spikat komuna Lekbibaj me lëvizjen më të madhe të popullsisë në rreth, fakt që lidhet kryesisht me kushtet natyrore dhe mungesën e shërbimeve për banorët e kësaj komune të largët malore:</H3>
<OL>
<LI>Bashkia Bajram Curri – 18.5%.</li>
<li>Komuna Bujan – 22.6%.</li>
<li>Komuna Bytyç – 25.93%.</li>
<li>Komuna Fierzë – 39.38%.</li>
<li>Komuna Lekbibaj – 55.45%.</li>
<li>Komuna Llugaj – 25.95%</li>
<li>Komuna Margegaj – 26.16%.</li>
<li>Komuna Tropojë – 23.95%.</li>
</ol>
</body>
</head>